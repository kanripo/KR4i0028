# -*- mode: mandoku-view; -*-
#+TITLE: 環溪詩話
#+DATE: 2015-08-25 00:45:08.943586
#+PROPERTY: ID KR4i0028
#+PROPERTY: BASEEDITION WYG    
#+PROPERTY: JUAN 提要
<pb:KR4i0028_WYG_000-1a>¶
欽定四庫全書　　　　　集部九¶
　環溪詩話　　　　　　　詩文評類¶
　　提要¶
　　　　(臣/)等謹按環溪詩話一巻不著撰人名氏皆¶
　　　　品評吳沆之詩及述沆論詩之語巻首稱沆¶
　　　　為先環溪又註其下曰此集非門人所編只¶
　　　　稱先生為環溪盖其後人所追記趙與峕賓¶
　　　　退録稱為吳徳逺環溪詩話似乎沆所自著¶
<pb:KR4i0028_WYG_000-1b>¶
　　　　者誤也沆所著有三墳訓義易璇璣論語發¶
　　　　微易禮圗説老子解環溪集諸書今惟易璇¶
　　　　璣存已著於録其經術頗有足取而詩亦戞¶
　　　　戞自為不囿於當時風氣其大㫖以杜甫為¶
　　　　一祖李白韓愈為二宗亦間作黄庭堅體然¶
　　　　非所専主其與張右論杜詩旌旗日暖龍蛇¶
　　　　動句為一句能言五物乾坤日夜浮句為一¶
　　　　句能滿天下一條(按第一條孫尚書下註曰/環溪所與人議論只稱官)¶
<pb:KR4i0028_WYG_000-2a>¶
　　　　(職不敢指名字故賓退録不知/張右丞之名今亦仍其原文)賓退録嘗駁¶
　　　　之曰若以句中事物之多為工則必皆如陳¶
　　　　無已椒檜枬櫨楓柞樟之句(案陳師道此句/實本之柏梁臺)¶
　　　　(詩枇杞橘栗桃李句非所自創趙與時不/引漢詩而引此句或以漢詩僅六物歟)而¶
　　　　後可以獨歩雖杜子美亦不能専美若以乾¶
　　　　坤日夜浮為滿天下句則凡言天地宇宙四¶
　　　　海者皆足以當之矣何謂無也張輔喜司馬¶
　　　　子長五十萬言紀三千年事張右丞喜杜子¶
<pb:KR4i0028_WYG_000-2b>¶
　　　　美一句談五物識趣正同云云其掊擊頗當¶
　　　　葢宋詩多空踈率易故沆立多用實字則健¶
　　　　之説而主持太過遂至於偏又所舉白間黄¶
　　　　裏殺青生白素王黄帝小烏大白竹馬木牛¶
　　　　玉山銀海諸偶句亦小巧細碎頗於雅調有¶
　　　　乖所自為詩如草迷花徑煩調䕶水泊蓮塘¶
　　　　欠節宣之類自謂摹仿豫章實僅得其不佳¶
　　　　處尤不可訓然其取法終髙宗㫖終正在宋¶
<pb:KR4i0028_WYG_000-3a>¶
　　　　人詩話之中不能不存備一家也趙與虤娱¶
　　　　書堂詩話亦稱其觀穫詩新月輝輝動黄雲¶
　　　　漸漸收之句為形容最工云乾隆四十六年¶
　　　　九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
